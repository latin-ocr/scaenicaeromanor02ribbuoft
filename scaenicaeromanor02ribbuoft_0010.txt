VI PRAEFATIO

H ——- Harleianus

L = Leidensis

M = Montispessulanus

Ο = Oxoniensis

P = Parisinus

W = Wolfenbuttelanus

X = Leidensis alter

δ = extracti quos Onions dicit codices
(Ba ODM Ο Χ).

Ceterum in recognoscendis poetarum scaenicorum Lati·
norum reliquiis nec mihi nec aliis me umquam satisfactu-
rum esse non me fugit profecto. quamquam laudatam
hodie a multis cautionem sive modestiam sive prudentiam,
quae crucibus maxime figendis et cancellis sive saepiculis
interponendis et litterarum formis obliquandis cernitur ne
septuagenarius quidem adspiro, qui restituere ut posse
videor lacera poetarum verba, non temporum hominumque
iniuria effectas ‘vastitates funerum' exponere proposui.
nec fallentur profecto creduli, qui memoriae quam vene-
rantur sanctam speciem infra religiose servatam ob oculos
habent. ac feliciori quidem ingenio non nego mehercle
largam emendationum meliorum messem relictam esse, ut
Buecheleri mei sollertiae et doctrinae multa me in hoc quo-
que volumine egregie vel constituta vel restituta debere grato
animo fateor. sed restant et restabunt semper et in verbis
et in numeris excutiendis dubitationum nebulae, quae ne
subtilissimarum quidem disputationum aculeis discuti ita
possint, ut veritatis lux ipsa appareat. manebunt etiam
semper qui quae grammaticae elementis non aperte op-
pugnent prudenter servanda esse clament, de rerum ima-
gine et sermonum sensibus et personarum coloribus securi.

Itaque cruces suas sibi habento qui ultra librarios
sapere non audent: admirarer libentius si cui cautorum
istorum hominum vel unam crucem certa emendatione
profligare contigisset.

Sed corollarium tertium contexere et disputare de
singulis quaestionibus in animo non erat. corrigenda

