VIH PRAEFATIO

adsidente in theologeio Iove inter Minervam et Victoriam.
priori versui quae subscriptae extant TOR litteras si li-
ceret ad supplendum a sinistra parte qui Herculi ad·
positus est adhibere, facile integrum fieret responsum:

Vltdrem‘? virtus e. q. s.

Argumentum scaenae probabiliter divinavit Froehnerus
Philol. Suppl. V 25. Occisi nimirum ab Hercule Cycni
dum ultionem poscit Mars pater, litigantes fulmine misso
dirimit Iuppiter (cf. scut. Herc. 327 sqq.). quae inter-
pretatio cum quadret ad amussim, dolendum sane est,
de Latina huius argumenti tragoedia vestigium alterum
non extare. Aeschyleam quidem personam Cycnum teste
Aristophane ran. 963 novimus, et veterem poetam Lati-
num arguunt spondei paribus sedibus admissi.

Omissas nescio an futuri sint qui querantur Syri quae
feruntur sententias. sed hunc agrum novo conamine re-
pastinandi causa nulla visa est. itaque laborem quem
iuvenis umeris debilioribus inposui, tum viginti fere annis
maturior factus iterum sustinui, iam pari spatio inter-
misso senex futuro saeculo, si his in quisquiliis operam
consumere etiam iuvabit, laetus transmitto.

Dabam ultimo die anni MDCCCLXXXXVII.

